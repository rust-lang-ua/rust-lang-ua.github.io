# Просунутий функціонал

Наразі, ви вже вивчили найуживаніші частини мови програмування Rust. Перш ніж ми реалізуємо ще один проект у Розділі 20, ми розглянемо кілька аспектів мови, з якими ви будете стикатися час від часу, але не використовуватимете їх на постійній основі. Ви можете використовувати цей розділ як довідник, коли ви зіткнетеся з чимось невідомим. Описаний тут функціонал корисний в дуже специфічних ситуаціях. Хоча ви, ймовірно, не будете користуватися ним часто, ми хочемо переконатися, що ви добре розумієте всі можливості, які пропонує Rust.

В цьому розділі, ми розглянемо:

* Unsafe Rust: як відмовитися від деяких гарантій Rust і взяти на себе відповідальність за дотримання цих гарантій
* Просунуті трейти: асоційовані типи (associated types), параметри типу за замовчуванням, повністю кваліфікований синтаксис, шаблон нового типу (newtype) відносно трейтів
* Просунуті типи: більше про шаблон нового типу (newtype), псевдонім типу, тип "never", а також типи із динамічним розміром
* Просунуті функції та замикання: вказівники на функції та повертаючі замикання
* Макроси: способи визначати код, що визначає інший код в час компіляції (compile time)

Це набір функціоналу Rust, де кожен знайде щось для себе! Давайте починати!
